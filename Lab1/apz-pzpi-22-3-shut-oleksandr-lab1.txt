Харківський національний університет радіоелектроніки
Факультет комп'ютерних наук
Катедра програмної інженерії



ЗВІТ
до лабораторної роботи №1
з дисципліни  «Архітектура програмного забезпечення»
на тему: «РОЗРОБКА VISION & SCOPE»




Виконав
ст. гр. ПЗПІ-22-3
Шуть Олександр Вікторович

Перевірив
ст. викладач кафедри ПІ
Сокорчук Ігор Петрович





Харків 2025
ІСТОРІЯ ЗМІН

№	Дата	Версія звіту	Опис змін та виправлень
1	04.03.2025	0.1	Створено розділ «Історія змін», відредаговано титульний лист
2	09.04.2025	0.1	Сформульовано мету роботи
3	09.04.2025	0.1	Змінено пункти 2.2, 3.1, 3.2
4	13.04.2025	0.1	Додано посилання на відеозвіт

1 МЕТА РОБОТИ

     Метою даної лабораторної роботи є внесення змін до пунктів 3.1 – 3.3 до документу Vision & Scope.

2 ХІД РОБОТИ

     У ході виконання лабораторної роботи було вдосконалено документ Vision & Scope для програмної системи кліматичного комфорту та психоемоційного балансу, зосередивши увагу на оновленні пунктів 3.1, 3.2 та 3.3, що стосуються рамок первинного випуску, планів на наступні випуски та обмежень системи.
     Для пункту 3.1 було проаналізовано та розширено опис функціоналу первинного випуску. Додано деталі про моніторинг і фільтрацію даних із датчиків температури, вологості та рівня CO₂, автоматичне регулювання мікроклімату через PID-регулятори, а також аналіз історії змін параметрів для створення персоналізованих рекомендацій. Особливу увагу приділено візуалізації даних у вигляді графіків і звітів та забезпеченню безпеки через авторизацію користувачів.
     У пункті 3.2 окреслено перспективи розвитку системи з акцентом на інтеграцію штучного інтелекту. Заплановано використання машинного навчання для аналізу даних, прогнозування відхилень мікроклімату та створення рекомендаційних систем, які пропонуватимуть налаштування для різних сценаріїв, враховуючи індивідуальні потреби користувачів. Також передбачається розширення сумісності з IoT-пристроями, зокрема розумними системами освітлення та платформами типу Google Home, та покращення інтерфейсу через інтерактивні дашборди.
     Пункт 3.3 уточнює обмеження системи, зумовлені технічними, часовими та бюджетними факторами. Зокрема, не підтримується інтеграція з деякими зовнішніми пристроями, а аналіз психоемоційного стану на основі біометричних даних виключено через потребу в додаткових сенсорах. Система залежить від стабільного інтернет-з’єднання, а підтримка рідкісних мов інтерфейсу поки відсутня.
     На завершення було структуровано оновлений документ Vision & Scope і підготовлено відеозвіт, який демонструє внесені зміни та їх значення для проєкту. Посилання на відеозвіт наведено в Додатку А. Виконана робота сприяє чіткішому визначенню рамок і перспектив розвитку системи.
ВИСНОВКИ

     У результаті виконання лабораторної роботи було значно вдосконалено документ Vision & Scope, що стало важливим кроком у розвитку програмної системи кліматичного комфорту та психоемоційного балансу. Оновлення пунктів 3.1–3.3 дозволило чітко визначити функціонал первинного випуску, окреслити перспективні напрямки розвитку з акцентом на штучний інтелект і розширення IoT-інтеграції, а також ідентифікувати обмеження, що враховуватимуться в майбутніх ітераціях. Створений відеозвіт наочно демонструє внесені зміни та їх значення. Виконана робота закладає міцну основу для подальшої розробки системи, сприяючи її адаптивності, ефективності та відповідності потребам користувачів.















ДОДАТОК А
Посилання на відеозапис доповіді

     Відеозапис доповіді на YouTube: https://youtu.be/9TPc1BmRRx4
Нижче наведено хронологічний опис доповіді.
     00:00 Вітання. Оголошується ім’я доповідача та його академічна група.
     00:12 Зміст. Короткий перелік підтем, що будуть розглянуті протягом відео-доповіді.
     00:51 Пункт 3.1, рамки первинного випуску
     01:14 Уточнення того, що розглядається у пункті 3.1
     01:28 Перша функція, що добавлена до пункту 3.1
     02:45 Друга функція, що добавлена до пункту 3.1
     03:53 Третя функція, що добавлена до пункту 3.1
     04:55 Розгляд функцій, які заплановані на наступні випуски
     06:20 Розгляд пункту 3.3 щодо обмежень та виключень
     07:15 Висновки
ДОДАТОК Б
Vision and Scope документ

Vision and Scope Document
for
Програмна система для кліматичного комфорту та психоемоційного балансу
Version 1.0 approved
Prepared by Шуть Олександр Вікторович
Харківський національний університет радіоелектроніки
13.04.2025

















Table of Contents

1	BUSINESS REQUIREMENTS (БІЗНЕС-ВИМОГИ)	8
1.1	Background (Передумови)	8
1.2	(Business Opprtunity) Бізнес можливості	8
2	VISION OF THE SOLUTION (КОНЦЕПЦІЯ РІШЕННЯ)	11
2.1	Vision Statement (Окреслення концепції)	11
2.2. Major Features (Головна функціональність)	12
3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	13
3.1	Scope of Initial Release (Рамки первинного випуску)	13
3.2. Scope of Subsequent Releases (Рамки наступних випусків)	14
4. BUSINESS CONTEXT (БІЗНЕС-КОНТЕКСТ)	16
4.3. Operating Enviroment (Робоче середовище)	16




Revision History

Name
Date
Reason For Changes
Version









1 BUSINESS REQUIREMENTS (БІЗНЕС-ВИМОГИ)
1.1  Background (Передумови)

     У сучасному світі питання мікроклімату в приміщеннях набуває дедалі більшого значення, оскільки багато людей проводять значну частину свого часу у закритих просторах – вдома, в офісах або навчальних закладах. Нерегульовані параметри, такі як температура, вологість та рівень CO₂, можуть призводити до погіршення як фізичного, так і психоемоційного стану людини. Вплив несприятливого мікроклімату часто виражається у зниженні концентрації, підвищеній втомлюваності та навіть у негативних змінах настрою, що прямо впливає на продуктивність і загальний комфорт. Існуючі рішення для підтримки мікроклімату здебільшого спрямовані лише на фізичні параметри повітря, не враховуючи емоційного комфорту користувачів.
     Програмна система кліматичного комфорту та психоемоційного балансу покликана вирішити цю проблему шляхом інтеграції засобів моніторингу параметрів повітря та аналізу впливу мікроклімату на емоційний стан людини. Система не лише контролює та регулює кліматичні показники, але й надає користувачам персоналізовані рекомендації для створення умов, які сприяють покращенню самопочуття, підтримці позитивного настрою та підвищенню продуктивності. Такий підхід робить систему унікальною та значно розширює її функціональні можливості у порівнянні з наявними рішеннями.

1.2  Business Opprtunity (Бізнес можливості)

     Awair — це інтелектуальна система для моніторингу якості повітря в приміщенні, яка вимірює параметри, такі як температура, вологість, рівень CO₂, хімічні речовини (VOC) та дрібнодисперсні частинки (PM2.5). Awair надає користувачам візуальні дані та рекомендації щодо поліпшення якості повітря, що дозволяє своєчасно реагувати на зміни мікроклімату. Однак Awair фокусується виключно на фізичних аспектах якості повітря і не враховує психоемоційний стан користувачів, що може бути обмеженням у досягненні комплексного комфорту.


Рисунок А.1 – Інтерфейс Awair

     Netatmo Healthy Home Coach — ще одна популярна система, що відстежує кліматичні параметри в приміщенні, включаючи температуру, вологість, рівень CO₂ та шум. Вона надає рекомендації для забезпечення комфорту і здорового мікроклімату в оселі, орієнтуючись на фізичні показники. Хоча Netatmo здатна покращувати якість життя користувачів через моніторинг, вона не надає індивідуальних рекомендацій для підтримки емоційного стану або психоемоційного балансу, що є ключовим напрямом для нашої системи.


Рисунок А.2 – Інтерфейс та пристрій Netatmo Healthy Home Coach

     IQAir AirVisual Pro — це система, орієнтована на забезпечення високої якості повітря через вимірювання показників, таких як рівень PM2.5, CO₂, температура та вологість. Завдяки використанню точних датчиків, IQAir дозволяє ефективно відстежувати якість повітря та попереджати користувачів про можливі загрози, що виникають через забруднення повітря. Однак, як і попередні аналоги, IQAir зосереджується лише на фізичних параметрах і не враховує можливість аналізу та підтримки емоційного комфорту користувачів.
       
Рисунок А.3 – Інтерфейс IQAir AirVisual Pro

2 VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

     Програмна система кліматичного комфорту та психоемоційного балансу розроблена для забезпечення оптимальних умов у приміщеннях за допомогою моніторингу, аналізу та регулювання кліматичних параметрів і емоційного стану користувачів. Система використовує датчики для збору даних про температуру, вологість, рівень CO₂ та інші показники повітря, а також проводить аналіз впливу цих факторів на психоемоційний комфорт. Її основне призначення — забезпечити користувачам комплексний комфорт, який поєднує фізичні й емоційні аспекти середовища, сприяючи підвищенню продуктивності, зниженню рівня стресу та покращенню загального самопочуття.
     Система надає користувачам реальні дані про стан мікроклімату у приміщенні, з рекомендаціями щодо необхідних дій, наприклад, вентиляції, регулювання температури або зволоження повітря. Також система автоматично пропонує налаштування кліматичних параметрів у випадках, коли показники виходять за межі оптимальних для емоційного комфорту, наприклад, у разі підвищення рівня CO₂, що може викликати втому та зниження концентрації.
     На основі аналізу психоемоційного стану користувачів, система може підлаштовувати освітлення, вентиляцію або інші фактори мікроклімату для створення комфортного робочого або відпочинкового середовища. Наприклад, для зниження стресу в періоди підвищеного навантаження система може запропонувати легке охолодження повітря або оптимальне освітлення, щоб створити сприятливу атмосферу. Усе це дозволяє системі не лише покращувати фізичний комфорт користувачів, але й підтримувати їхній емоційний баланс, що є особливо актуальним для офісів та навчальних закладів.
     
2.2. Major Features (Головна функціональність)

     Функції, що будуть виконуватися системою кліматичного комфорту та психоемоційного балансу:
     MF 1) Відфультрування шуму в  даних при моніторину і збіру даних з датчиків щодо температури, вологості, рівня CO₂ та інших параметрів повітря у приміщенні.
     MF 2) Використовуючи PID-регулятори або алгоритми оптимізації, виконувати автоматичне налаштування параметрів мікроклімату (наприклад, регулювання температури чи вентиляції) для підтримки оптимальних умов комфорту та продуктивності.
     MF 3) Перегляд історії змін параметрів мікроклімату з можливістю аналізу впливу клімату на емоційний стан протягом часу.
     MF 4) Надання користувачу доступу до історії змін параметрів мікроклімату, які зберігаються у вигляді структурованих даних.
     MF 5)  Сповіщення користувачів про зміни мікроклімату, що виходять за межі комфортних значень, та рекомендації щодо їх коригування.
     MF 6) Адаптація параметрів освітлення та рівня звуку у приміщенні для створення гармонійного середовища, враховуючи поточний емоційний стан користувача.
     MF 7) Візуалізація поточних даних про стан мікроклімату та психоемоційного балансу у вигляді графіків і звітів, доступних для користувача.
     MF 8) Управління доступом до системи.
     
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1 Scope of Initial Release (Рамки первинного випуску)

     Перелік функціональності для серверної та IoT частини програмної системи кліматичного комфорту та психоемоційного балансу:
     MF 1-1) Моніторинг і фільтрація даних з датчиків. Збір і очищення даних про температуру, вологість, рівень CO₂ та інші параметри повітря для забезпечення точного аналізу мікроклімату.
     MF 2-1) Використовуючи PID-регулятори або алгоритми оптимізації, виконувати автоматичне налаштування параметрів мікроклімату (наприклад, регулювання температури чи вентиляції) для підтримки оптимальних умов комфорту та продуктивності.
     MF 3-1) Перегляд історії змін параметрів мікроклімату з можливістю аналізу впливу клімату на емоційний стан протягом часу.
     MF 4-1) Надання користувачу доступу до історії змін параметрів мікроклімату, які зберігаються у вигляді структурованих даних. Сервер виконує математичний аналіз, включаючи статистичну обробку, виявлення трендів, кореляцію змін мікроклімату з емоційним станом, і на основі цього генерує персоналізовані рекомендації для покращення емоційного стану.
     MF 5-1) Сповіщення користувачів про зміни мікроклімату, що виходять за межі комфортних значень, та рекомендації щодо їх коригування.
     MF 6-1) Адаптація параметрів освітлення. Оптимізація освітлення для створення комфортного емоційного середовища відповідно до стану користувача.
     MF 7-1) Візуалізація поточних даних про стан мікроклімату та психоемоційного балансу у вигляді графіків і звітів, доступних для користувача.
     MF 8-1) Авторизація та вхід у систему для захисту даних та налаштування користувачів.

     3.2. Scope of Subsequent Releases (Рамки наступних випусків)

     Наступні випуски програмної системи кліматичного комфорту та психоемоційного балансу будуть спрямовані на значне розширення функціональності шляхом інтеграції передових технологій, зокрема штучного інтелекту, а також додавання нових можливостей для підвищення персоналізації та адаптивності системи. Планується впровадження наступних ключових напрямків розвитку:
     • Інтеграція моделей машинного навчання: 
         o Розробка та впровадження алгоритмів для автоматичного аналізу великих обсягів даних, отриманих із сенсорів, для виявлення прихованих закономірностей у змінах мікроклімату та їх впливу на психоемоційний стан користувачів.
         o Використання моделей прогнозування для передбачення потенційних відхилень параметрів мікроклімату (наприклад, підвищення рівня CO₂ або вологості) та попередження користувачів про необхідність коригувальних дій.
     • Побудова рекомендаційних систем: 
         o Створення персоналізованих рекомендацій на основі індивідуальних профілів користувачів, включаючи їхні вподобання щодо температури, освітлення чи вентиляції.
         o Надання пропозицій щодо оптимальних налаштувань мікроклімату для різних сценаріїв, наприклад, робочого процесу, відпочинку або сну, з урахуванням психоемоційного стану.
     • Розширення інтеграції з IoT-пристроями: 
         o Додавання підтримки для ширшого спектра IoT-пристроїв, таких як розумні системи освітлення, кондиціонери чи очищувачі повітря, для більш гнучкого управління мікрокліматом.
         o Забезпечення сумісності з популярними платформами розумного будинку, такими як Google Home або Amazon Alexa, для спрощення взаємодії користувачів із системою.

     3.3 Limitations and Exclusions (Обмеження та Виключення)
     
     Система має певні обмеження, які свідомо не було усунуто в даній версії через технічні, часові або бюджетні фактори. Зокрема, не реалізовано підтримку інтеграції з деякими зовнішніми пристроями та платформами, які не входять до основного переліку сумісного обладнання. 
     Також виключено функціонал для аналізу психоемоційного стану на основі біометричних даних (наприклад, пульсу чи рівня стресу), оскільки це потребує додаткових сенсорів та складнішого програмного забезпечення. 
     Обмеженням є залежність від стабільного інтернет-з’єднання для передачі даних у реальному часі, а також відсутність підтримки деяких рідкісних мов інтерфейсу.

     4. BUSINESS CONTEXT (БІЗНЕС-КОНТЕКСТ)
     4.3. Operating Enviroment (Робоче середовище)

	Система буде використовуватись користувачами, що можуть перебувати в різних географічних локаціях. Враховуючи, що питання мікроклімату є важливим для комфортного перебування в приміщеннях, користувачі з різних точок світу, а також в межах однієї країни, можуть потребувати доступу до системи в будь-який час доби. Оскільки система передбачає інтеграцію з мобільними додатками та веб-платформами, доступ до неї буде забезпечений для користувачів незалежно від місця знаходження, що вимагає стабільного інтернет-з’єднання та високої надійності.
	Мови програмування:
* TypeScript: Використовуватиметься для розробки серверної логіки та фронтенд частини, забезпечуючи типізацію та зручність у створенні масштабованих веб-додатків.
* Kotlin: Обрано для розробки мобільного додатка на платформі Android, оскільки Kotlin є ефективною та сучасною мовою, що забезпечує високу продуктивність і сумісність з Android SDK.
* React.js: Ця бібліотека для JavaScript буде використовуватися для створення динамічного та інтерактивного інтерфейсу веб-додатку, забезпечуючи швидкий відгук і зручний користувацький досвід.
* MongoDB: Це нереляційна база даних, яка буде використовуватися для зберігання структурованої та неструктурованої інформації, зокрема даних про кліматичні умови, емоційний стан користувачів, настрої, а також для зберігання сенсорних даних.
	Arduino платформа для IoT:
* Arduino: Платформа для збору даних від IoT-сенсорів, таких як датчики температури, вологості та тиску. Arduino виступатиме як основний інтерфейс для отримання реальних даних про мікроклімат, що передаватимуться на сервер для подальшого аналізу та прогнозування.
     Протоколи зв'язку для передачі даних:
* MQTT: Це протокол для обміну повідомленнями між Arduino-сенсорами та сервером. MQTT є легким та ефективним рішенням для IoT-застосунків, забезпечуючи надійну передачу даних в реальному часі.
* HTTP: Стандартний протокол для обміну даними між сервером та фронтенд частинами (веб- та мобільними додатками). Використання HTTP дозволяє організувати ефективну передачу даних між усіма частинами програмної системи.


